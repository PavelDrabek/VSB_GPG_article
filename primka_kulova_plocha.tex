\section{Průsečík přímky s kulovou plochou}
Cílem této kapitoly je nahradit metodu rtcIntersect z knihovny Embree \cite{embree} pro výpočet průsečíku přímky s kulovou plochou zadanou analyticky. 

\subsection{Parametrické vyjádření přímky} 
Parametrické  vyjádření přímky je dáno bodem $A$, vektorem $\vec{u}$, parametrem $t$ a předpisem: 
\begin{equation} \label{eq:primka}
  X(t) = A + \vec{u} t, \qquad t \in \mathbb{R}.
\end{equation}
Kdy dosazením parametru $t$ do rovnice získáme bod $X$, který je od bodu $A$ vzdálený $t |\vec{u}|$ ve směru vektoru $\vec{u}$.

\subsection{Analytické vyjádření kulové plochy }
Parametrické vyjádření kulové plochy je dáno středem $S=[S_x, S_y, S_z]$ kulové plochy, poloměrem kulové plochy $r$ a předpisem: 
\begin{equation} \label{eq:kulovaplocha}
  (x-S_x)^2 + (y-S_y)^2 + (z-S_z)^2 = r^2.
\end{equation}
Složky $x$, $y$, $z$ tvoří souřadnice bodu, o kterém chceme zjistit zda leží na kulové ploše.

\subsection{Výpočet průsečíku}
Pokud chceme spočítat průsečík přímky a kulové plochy, musíme rovnice přímky \eqref{eq:primka} a kulové plochy \eqref{eq:kulovaplocha} sloučit. Rovnice pracuje s jednotlivými složkami bodů, takže si rozepíšeme rovnici přímky na jednotlivé složky: 
\begin{align*}
  x(t) &= A_x + u_x t,\\
  y(t) &= A_y + u_y t,\\
  z(t) &= A_z + u_z t.
\end{align*}
Nyní můžeme dosadit rovnici přímky \eqref{eq:primka} do rovnice kulové plochy \eqref{eq:kulovaplocha}: 
\begin{equation}\label{eq:primkakulovaplocha} 
  (A_x + \vec{u}_x t-s_x)^2 + (A_y + \vec{u}_y  t-s_y)^2 + (A_z + \vec{u}_z t-s_z)^2 = r^2
\end{equation}
Abychom získali hodnoty parametru $t$, převedeme rovnici do tvaru kvadratické rovnice: 
\begin{align}  
  t_{1,2} &= \frac{-b\pm\sqrt{D}}{2ac},\label{eq:kvadraticka}\\
  D &= b^2-4ac\label{eq:diskriminant}
\end{align}
Získané koeficienty $a$, $b$, $c$ z upravené rovnice \eqref{eq:primkakulovaplocha} můžeme dosadit do kvadratické rovnice \eqref{eq:kvadraticka} pro získání parametru $t$.  
\begin{align*}  
  a &= (u_x^2 + u_y^2 + u_z^2),\\
  b &= 2(u_x(A_x-s_x) + u_y(A_y-s_y) + u_z(A_z-s_z)),\\
  c &= (A_x - s_x)^2 + (A_y - s_y)^2 + (A_z - s_z)^2 - r^2.\\  
\end{align*}
Spočítaný diskriminant $D$ z rovnice \eqref{eq:diskriminant} může nabývat tří hodnot: 
\begin{enumerate}
\item $D < 0$: přímka je mimoběžná (neexistuje průsečík)
\item $D = 0$: přímka je tečna (existuje právě jeden průsečík)
\item $D > 0$: přímka je sečna (existují 2 průsečíky)
\end{enumerate}
Nyní můžeme spočítat parametr $t$. Pokud chceme spočítat průsečík ve směru přímky, musí být parametr $t\ge0$. V opačném případě přímka v daném směru kulovou plochu neprotíná.
Pokud vyjdou 2 parametry $t_1$, $t_2$ a chceme bod, který protne přímka v daném směru první, pak platí: 
\begin{equation*}
t = min(t_1, t_2) \qquad t_1,t_2 \ge 0
\end{equation*}
Kde funkce $min$ vrací menší hodnotu ze zadaných parametrů. 
